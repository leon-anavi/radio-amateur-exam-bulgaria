1. Какво трябва да направите преди да започнете да излъчвате на определена честота? (А)
А. Да прослушате честотата, за да се убедите, че никой в момента не ползва честотата;
Б. Да излъчите няколко къси реплики, за да се убедите, че някой Ви чува;
В. Да проверите дали антената Ви е в резонанс на тази честота;
Г. Да проверите дали КСВ на Вашата антена е достатъчно добър.
2. Ако сте установили радиовръзка с друга станция и Вашият сигнал е изключително силен и перфектно разбираем, какво донастройка на Вашия предавател бихте могли да направите? (Г)
А. Да намалите усилването на микрофонния усилвател;
Б. Да намалите КСВ;
В. Да намалите мощността на предавателя до минимално необходимата;
Г. Да продължите радиовръзката без никакви промени (какво повече може да се желае от нея?).
3. Как може да намалите времето на излъчване при настройка на крайното стъпало на предавателя, за да избегнете ненужни смущения? (В)
А. Като включите произволна жица като антена;
Б. Като настроите предавателя първо извън радиолюбителския обхват а после превключите на него;
В. Като използвате еквивалентен товар вместо антена;
Г. Като използвате симетричен кабел вместо коаксиален за връзка с антената.
4. Ако провеждате радиовръзка с друга станция и чуете на честотата съобщение за бедствие, какво трябва да направите? (Г)
А. Да съобщите на станцията, излъчваща съобщението, че честотата е заета;
Б. Да насочите станцията, излъчваща съобщението към най-близката честота за аварийни връзки;
В. Да се обадите в най-близкото поделение на МВР и да уведомите дежурния за предаваното съобщение;
Г. Да прекъснете незабавно Вашето QSO и да приемете съобщението за бедствие.
5. Какво е значението на съкращението CQ? (Г)
А. Изпробвам нова антена (никоя радиостанция не трябва да отговаря);
Б. Край на предаването;
В. Само извиканата радиостанция трябва да отговори;
Г. Викам всички.
6. Какво е значението на съкращението DX? (Б)
А. Най-добри пожелания;
Б. Далечна радиостанция;
В. Викам всички;
Г. Започвай предаването.
7. Какво е значението на съкращението 73? (Б)
А. Далечна радиостанция;
Б. Най-добри пожелания;
В. Любов и целувки;
Г. Започвай предаването.
8. Какво е значението на съкращението 88? (В)
А. Далечна радиостанция;
Б. Най-добри пожелания;
В. Любов и целувки;
Г. Започвай предаването.
9. Какво е значението на кода QTH? (Г)
А. Часът е;
Б. Моето име е;
В. Преустановете излъчването;
Г. Моето местонахождение е.
10. Какво е значението на кода QRM? (Б)
А. Зает съм;
Б. Друга станция смущава Вашия сигнал;
В. Сигналът Ви е със силен мрежов брум;
Г. Преустановете излъчването.
11. Кодът QRL означава? (Б)
А. Ще изпратя своята картичка;
Б. Зает съм;
В. Излъчвам с малка мощност;
Г. Моето местонахождение е.
12. Кодът QRP означава? (В)
А. Приемам Вашия сигнал със смущения;
Б. Най-добри пожелания;
В. Излъчвам с малка мощност;
Г. Излъчвам с портативна антена.
13. Кодът QSO означава? (В)
А. Малка мощност;
Б. Смущения;
В. Радиовръзка;
Г. Местонахождение.
14. Кой Q код ще употребите, за да съобщите, че прекратявате излъчването? (В)
А. QTH;
Б. QRM;
В. QRT;
Г. QSL.
15. Кой от изброените кодове и съкращения се предава най-често в края на радиовръзката? (А)
А. 73;
Б. QSO;
В. QTH;
Г. QRP.
16. Какво е QSL картичка? (В)
А. Писмо или пощенска картичка от приятел - радиолюбител;
Б. Писмено уведомление за нарушение;
В. Писмено доказателство за радиовръзка между двама радиолюбители;
Г. Пощенска картичка с уведомление за придобит радиолюбителски клас.
17. Как трябва да отговорите на повикване CQ? (Г)
А. Изговаряте най-малко десет пъти опознавателния знак на викащата радиостанция, последвано от думите “тук е” и след това Вашия опознавателен знак, изговорен три пъти;
Б. Изговаряте фонетично най-малко пет пъти опознавателния знак на викащата радиостанция, последвано от думите “тук е” и след това Вашия опознавателен знак, изговорен най-малко веднъж;
В. Изговаряте най-малко три пъти опознавателния знак на викащата радиостанция, последвано от думите “тук е” и след това Вашия опознавателен знак, изговорен фонетично най-малко пет пъти;
Г. Изговаряте веднъж опознавателния знак на викащата радиостанция, последвано от думите “тук е” и след това Вашия опознавателен знак, изговорен фонетично.
18. За да направите Вашия опознавателен знак по-разбираем, какво от следните трябва да направите? (А)
А. Да използвате международната фонетична азбука за всяка буква от опознавателния знак;
Б. Да използвате подходящи думи, започващи със същата буква, като всяка буква от опознавателния знак;
В. Да говорите по-високо;
Г. Да увеличите усилването на микрофонния усилвател.
19. Какво означава работа на симплекс? (А)
А. Предаване и приемане на една и съща честота;
Б. Предаване за и приемане от друга държава;
В. Предаване на една честота и приемане на друга;
Г. Предаване на еднопосочно съобщение.
20. Кога трябва да използвате симплекс, вместо ретранслатор? (Б)
А. Когато е нужна максимално надеждна радиовръзка;
Б. Когато радиовръзка е възможна без използването на ретранслатор;
В. Когато спешно е необходимо предаване на съобщение;
Г. Когато пътувате и се нуждаете от местна информация.
21. Кой е коректният начин за установяване на радиовръзка през ретранслатор? (В)
А. Да произнесете три пъти опознавателния знак на радиостанцията, с която желаете радиовръзка;
Б. Да произнесете три пъти името на оператора, с когото желаете радиовръзка, след което Вашия опознавателен знак три пъти;
В. Да произнесете опознавателния знак на радиостанцията, с която желаете радиовръзка, след което Вашия опознавателен знак;
Г. Да произнесете “Брек”, след което Вашия опознавателен знак.
22. Когато за радиовръзка използвате ретранслатор, какво трябва да знаете за него, освен входната му честота? (А)
А. Изходната му честота;
Б. Опознавателния му знак;
В. Мощността му;
Г. Типа на антенната му система.
23. Какво е главното предназначение на любителските ретранслатори? (Г)
А. Да осигуряват местна информация 24 часа в денонощието ;
Б. Да свързват радиолюбителите в телефонна система;
В. Да препредават метеорологичната информация;
Г. Да увеличат района на действие на любителските радиостанции, 
24. Какво означава ретранслаторът да има входна и изходна честота? (А)
А. Ретранслаторът приема на една честота и предава на друга;
Б. Ретранслаторът предлага допълнителна честота, ако основната е заета;
В. Едната честота се ползва за контрол на ретранслатора, а другата - за препредаване на приетия сигнал;
Г. Ретранслаторът трябва да приеме на едната честота своя тонален код, за да започне да препредава на другата приетия сигнал.
25. Ако сте установили радиовръзка с LZ1AW, как ще изговорите фонетично неговия опознавателен знак? (В)
А. Лима, Зулу, единица, Алфа, Уиски;
Б. Людмил, Захари, единица, Антон, Васил;
В. По който и да е от горните два начина;
Г. Ел, Зет, единица, А, Дубъл ве.
26. Ако сте установили радиовръзка с Z36BAL, как ще изговорите фонетично неговия опознавателен знак? (Б)
А. Захари, три, шест, Борис, Антон, Людмил;
Б. Зулу, три, шест, Браво, Алфа, Лима;
В. Занзибар, три, шест, Балтимор, Америка, Лондон;
Г. Зет, трийсет и шест, Бе, А, Ел.
27. Ако извиквате за радиовръзка YU1DS и Вашият опознавателен знак е LZ1HCP, как ще го изговорите фонетично? (В)
А. Людмил, Захари, единица, Николай, Стефан, Румен;
Б. Людмил, Захари, единица, Христо, Цветан, Петър;
В. Лима, Зулу, единица, Хотел, Чарли, Папа;
Г. Лима, Зулу, единица, Новембър, Сиера, Ромео.
28. Коя организация НЕ е радиолюбителска? (А)
А. Международен съюз по далекосъобщенията;
Б. Международен радиолюбителски съюз, регион 2;
В. Българска федерация на радиолюбителите;
Г. Работна група по скоростна радиотелеграфия към IARU, регион 1.
29. Какво е QTH локатор? (Б)
А. Прибор за установяване на местонахождението;
Б. Система от кодирана информация за местонахождението на любителската радиостанция;
В. Уред за определяне на точните координати чрез спътникова навигация;
Г. Съкращение от ЛОшоКАчествен транзисТОР.
30. Вашата QSL картичка до чуждестранен радиолюбител трябва да изпратите чрез? (Г)
А. Българска федерация на радиолюбителите;
Б. Български пощи;
В. QSL Бюрото на чуждестранния радиолюбител.
Г. По Ваш избор;
31. Какво означава оценката RS? (А)
А. Разбираемост и сила на сигнала в мястото на приемане;
Б. Общо качество на сигнала в мястото на приемане;
В. Оценка за силата на смущенията в мястото на приемане;
Г. Оценка за качеството на сигнала, след препредаването му от любителски ретранслатор.
32. Каква е максималната оценка RS? (В)
А. 5;
Б. 9;
В. 59;
Г. 100%.
33. Коя от изброените НЕ е RS оценка? (Г)
А. 12;
Б. 34;
В. 56;
Г. 78.
34. Допустимо ли е в хода на радиовръзката радиолюбителят да предава данни за метеорологичната обстановка? (Б)
А. Не, защото информацията може да се съобщава само от упълномощените служби;
Б. Да;
В. Не, защото излиза извън чисто радиолюбителските въпроси;
Г. Да, но само с използване кода на Морз.
35. Допустимо ли е в хода на радиовръзката радиолюбителят да предава данни за своята радиоапаратура? (А)
А. Да;
Б. Да, но само посочените в Техническите изисквания за осъществяване на електронни съобщения чрез радиосъоръжения от любителската радиослужба (Техническите изисквания);
В. Не, защото не е изрично упоменато в Техническите изисквания;
Г. Не, защото е забранено от Техническите изисквания.
36. На коя държава принадлежи опознавателният знак S51SV? (Г)
А. Гърция;
Б. Румъния;
В. Турция;
Г. Словения.
37. На коя държава принадлежи опознавателният знак TA1YU? (В)
А. Гърция;
Б. Румъния;
В. Турция;
Г. Словения.
38. На коя съседна държава принадлежи опознавателният знак SV3YO? (Б)
А. Македония;
Б. Гърция;
В. Турция;
Г. Румъния.
39. На коя съседна държава принадлежи опознавателният знак Z31TA? (А)
А. Македония;
Б. Гърция;
В. Турция;
Г. Румъния.
40. На коя държава принадлежи опознавателният знак YO6YU? (Г)
А. Словения;
Б. Гърция;
В. Турция;
Г. Румъния.
41. От коя държава излъчва радиолюбител с опознавателен знак YO/LZ1AW? (А)
А. От Румъния;
Б. От България;
В. От границата между Румъния и България;
Г. От България, но през румънски любителски ретранслатор.
42. Имат ли право радиолюбители от съседни държави да осъществяват радиовръзки чрез български любителски ретранслатор?(Б)
А. Нямат право;
Б. Имат право;
В. Имат право, но само с български радиолюбители;
Г. Имат право, ако спазват Техническите изисквания.
43. Имат ли право радиолюбители от България да осъществяват радиовръзки през любителски ретранслатори, разположени в други държави? (Б)
А. Нямат право;
Б. Имат право;
В. Имат право, но само с български радиолюбители;
Г. Имат право, но само с радиолюбители от съответната държава.
44. Ако чуете опознавателен знак LZ1AW/1, това означава? (Г)
А. LZ1AW използва портативна станция;
Б. LZ1AW използва радиостанция с мощност 1 ват;
В. Съпругата на LZ1AW използва неговата радиостанция;
Г. LZ1AW работи от вилата си в Созопол.
45. Ако чуете опознавателен знак LZ1AW/2, това означава? (Б)
А. LZ1AW използва радиостанцията си по време на движение от лекия си автомобил;
Б. LZ1AW работи от апартамента на свой приятел в Русе;
В. LZ1AW работи от вилата си в Созопол;
Г. LZ1AW указва, че работи през ретранслатор № 2.
46. Ако чуете опознавателен знак LZ1AW/М, това означава? (А)
А. LZ1AW използва радиостанцията си по време на движение от лекия си автомобил;
Б. LZ1AW работи от Монтана;
В. LZ1AW работи само със станции, участващи в провеждащото се състезание;
Г. LZ1AW работи от борда на плавателно средство.
47. Ако чуете LZ1AW да предава CQ DX, отнася ли се това за Вас? (А)
А. Не, това се отнася само за далечни станции;
Б. Да, отнася се до всички станции;
В. Не, освен ако отдавна не сте се чували;
Г. Да, но след такова повикване трябва да преминете на друг радиолюбителски обхват.
48. Какво се отразява в апаратния дневник на радиостанцията? (Г)
А. Дата и час на радиовръзката;
Б. Опознавателен знак на кореспондента;
В. Оценка за сигнала RS;
Г. Всичките.
49. Ако Ви бъде предадено съобщението Q5, това означава? (А)
А. Че радиовръзката се осъществява през любителски ретранслатор;
Б. Вашата QSL картичка е с максимално качество;
В. Моля, изчакайте 5 минути;
Г. Радиолюбителският префикс на Република Македония.
50. Ако попълвате QSL картичка за радиолюбител от съседна държава, какво време на радиовръзката ще запишете? (В)
А. Часът и минутата по българско време;
Б. Часът и минутата по времето в съседната държава;
В. Часът и минутата по универсално време;
Г. Не е необходимо да указвате час и минута.
51. Ако съобщавате името си на радиолюбителя, с когото сте в радиовръзка, по какъв начин ще го направите (А)
А. Моето име е Александър;
Б. Моето име е Георгиев;
В. Моето име е Александър Георгиев;
Г. Моето име е Александър Петров Георгиев.
52. При участие в радиолюбителско състезание основната цел е? (Г)
А. Максимално време QRL;
Б. Максимално количество QRM;
В. Максимално бързо QRT;
Г. Максимален брой QSO.
