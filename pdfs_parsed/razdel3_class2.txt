1. Кой документ определя условията и реда за осъществяване на електронни съобщения чрез радиосъоръжения от любителската радиослужба в България? (Г)
А. Наредба N 1 от 1996 г. на Комитета по пощи и далекосъобщения;
Б. Решение ITU/IARU/317 на Международния съюз по далекосъобщенията (ITU);
В. Радиолюбителският справочник;
Г. Техническите изисквания за осъществяване на електронни съобщения чрез радиосъоръжения от любителската радиослужба.
2. Кой определя условията и реда за осъществяване на електронни съобщения чрез радиосъоръжения от любителската радиослужба? (А)
А. Комисията за регулиране на съобщенията;
Б. Министерството на транспорта и съобщенията;
В. Българската федерация на радиолюбителите;
Г. Националният съвет за радио и телевизия.
3. Кой от възможните отговори съдържа изцяло елементи от Техническите изисквания ? (А)
А. Изисквания, свързани с използваните технически средства, както и изисквания към лицата, които могат да осъществяват електронни съобщения чрез радиосъоръжения от любителската радиослужба;
Б. Разрешително за радиолюбителска правоспособност, дневник за радиовръзките, видове антени;
В. Опознавателен знак, потвърждение на проведените радиовръзки, класове на излъчване на любителските радиостанции;
Г. Нито едно от трите.
4. Кой от следните въпроси НЕ е предмет на Техническите изисквания? (В)
А. Класифициране на радиолюбителите;
Б. Изисквания, свързани с използваните технически средства;
В. Разрешени антени за осъществяване на електрона съобщителна радиолюбителска дейност;
Г. Определянето на опознавателните знаци.
5. По кои три причини съществува радиолюбителството? (А)
А. За да подобрява и усъвършенства комуникациите, да подобрява техническите умения на посветените лица, да помага за осигуряване на електронни съобщения при бедствия и аварии;
Б. Да обучава по бизнес-комуникации, да улеснява длъжностните лица в комуникациите помежду им, да спомага за взимане на експедитивни бизнес решения;
В. Да съхрани старата радиолюбителска техника, да поддържа достатъчно широк кръг от хора, запознати с апаратура на радиолампи и транзистори, да подобрява радиолампите и транзисторите;
Г. Да повишава патриотизма, да предпазва от национализъм, да утвърждава мира по света.
6. Кои са две от предназначенията на радиолюбителската дейност? (Г)
А. Да съхранява историческа радиоинформация, да помага на обществото да научи историята на радиото;
Б. Да помага на държавните органи в подобряването на електронните съобщения, да помага в подобряването на техническите умения;
В. Да модернизира радиолюбителските схеми, да повишава броя на хората, запознати с радиолюбителски схеми;
Г. Да увеличи броя на опитните радиооператори, да задоволява потребностите от лични контакти между радиолюбителите по света.
7. Кой има право да налага наказания при нарушение на Техническите изисквания? (А)
А. Комисията за регулиране на съобщенията;
Б. Териториалното поделение на “Български пощи” - ЕАД;
В. Българската федерация на радиолюбителите;
Г. Всичките три.
8. Кое е определението за радиолюбител? (Б)
А. Лице, което няма професионален опит при работа с радиостанции;
Б. Лице, притежаващо разрешително за правоспособност на радиолюбител или хармонизирано радиолюбителско свидетелство (HAREC), което без материален интерес и за собствени нужди осъществява електронни съобщения чрез радиосъоръжения от любителската радиослужба;
В. Лице, което се интересува от радиопредавания от далечни радиостанции;
Г. Лице, което е в процес на обучение за работа с радиостанции.
9. Какво е определението за любителски радиовръзки? (А)
А. Радиовръзки, установени между любителски радиостанции;
Б. Радиовръзки, установени между правоспособни лица;
В. Радиовръзки, установени между физически лица;
Г. Радиовръзки, предназначени за начално обучение на радиолюбители.
10. Какво е определението за любителска радиостанция? (В)
А. Радиостанция, която може да бъде премествана и да работи от точки с различно географско местоположение или в движение;
Б. Радиостанция за радиоразпръскване с малък териториален обхват;
В. Радиосъобщително средство, което може да се използва за осъществяване на електронни съобщения в един или повече от обхватите, предоставени за използване от радиолюбители;
Г. Радиостанция, използвана за начално обучение на нови професионални оператори.
11. Кои са радиолюбителските класове в Република България? (Г)
А. Клас А, клас B, клас C, клас D;
Б. Операторски и конструкторски;
В. Хармонизирано радиолюбителско свидетелство A, B, C, и D;
Г. Клас 1 и клас 2.
12. Кой е радиолюбителският клас, с които начинаещите радиолюбители започват дейността си? (В)
А. Клас D;
Б. Клас А;
В. Клас 2;
Г. СЕРТ лицензия.
13. Кой може да получи радиолюбителски клас в Република България? (B)
А. Всеки, освен служителите в Министерството на отбраната и Министерството на вътрешните работи;
Б. Всеки освен чуждестранните граждани;
В. Всеки;
Г. Всеки, преминал курсове за съответния радиолюбителски клас.
14. На каква възраст може да се получи радиолюбителски клас? (Б)
А. Без ограничения;
Б. След навършване на 14 години;
В. След навършване на 18 години;
Г. Преди навършване на 70 години.
15. За каква продължителност от време е валиден радиолюбителският клас? (Г)
А. 2 години;
Б. 5 години;
В. 10 години;
Г. Безсрочен.
16. Кой радиолюбител има право на СЕРТ лицензия? (А)
А. Радиолюбител, притежаващ опознавателен знак и разрешително за правоспособност на радиолюбител клас 1;
Б. Притежател на личен слушателски знак;
В. Член на клубна любителска радиостанция;
Г. Всеки радиолюбител, притежаващ разрешително за правоспособност.
17. Кой има право да ползва любителски ретранслатор, собственост на частно лице? (В)
А. Само собственикът;
Б. Всички радиолюбители, притежаващи опознавателен знак, писмено разрешение от собственика и изпълняващи условията на Техническите изисквания;
В. Всички радиолюбители, притежаващи опознавателен знак, изпълняващи условията на Техническите изисквания;
Г. Не е позволено частни лица да изграждат любителски ретранслатори.
18. Какво дава права да се работи от клубна любителска радиостанция в България? (В)
А. Членство в съответния радиоклуб;
Б. Документ за регистрация на радиоклуба в съда;
В. Разрешително за правоспособност на радиолюбител;
Г. Личен слушателски знак.
19. Откъде българският радиолюбител има право да работи на любителски честоти? (Б)
А. Навсякъде по света;
Б. Където местните закони и наредби позволяват това;
В. В радиус не повече от 50 km от постоянния си адрес;
Г. Само от постоянния си адрес.
20. Ако притежавате радиолюбителски клас 2, с колко радиопредавателя имате право да оперирате? (В)
А. Само един;
Б. Само един с изключение при извънредни обстоятелства, бедствия и аварии;
В. Произволен брой;
Г. Произволен брой, но при условие, че излъчват на различни обхвати.
21. Може ли радиолюбител клас 2 да стане отговорник на клубна любителска радиостанция? (Г)
А. Може без ограничения;
Б. Може, ако радиостанцията излъчва в обхватите 144-146 MHz и/или 430-440 MHz;
В. Може, ако е навършил 18 години;
Г. Не може.
22. На какъв клас на излъчване има право радиолюбител клас 2 в обхвата 144-146 MHz? (Г)
А. Клас А3Е;
Б. Клас F3E;
В. Клас J3E;
Г. Всичките три класа.
23. На какъв клас на излъчване има право радиолюбител клас 2 в обхвата 430- 440 MHz? (A)
А. Клас А3Е;
Б. Клас А1А;
В. Клас А2А;
Г. Всичките три класа.
24. Каква мощност на предавателя трябва да използва радиолюбител клас 2? (Г)
А. Не повече от 100 W, допустима само при връзка с много далечни кореспонденти;
Б. Не повече от 25 W, независимо от разстоянието до кореспондента;
В. Не повече от 10 W, а в границите на населеното място - не повече от 5 W;
Г. Минималната мощност, необходима за устойчива връзка, но не повече от 5 W.
25. С каква от посочените мощности на предавателя има право да излъчва радиолюбител клас 2 на честота 145,500 MHz? (A)
А. От 1 до 5 W;
Б. От 2 до 10 W;
В. От 5 до 50 W;
Г. От 10 до 500 W.
26. Ако притежавате клас 2, на коя от честотите имате право да излъчвате (B)
А. 143,350 MHz;
Б. 147,000 MHz;
В. 436,325 MHz;
Г. 3525 kHz.
27. Какво трябва да направи притежателят на разрешително за правоспособност за съответния радиолюбителски клас, за да получи дубликат, ако е загубил оригинала? (Б)
А. Нищо, дубликат не е необходим за нищо;
Б. Да подаде писмено искане до председателя на Комисията за регулиране на съобщенията, придружено със снимка и копие на квитанция за платена такса;
В. Да положи отново съответния изпит;
Г. Да подаде заявление до Районното полицейско управление, придружено с обяснителна записка за обстоятелствата, при които е загубен оригиналът.
28. Кои са границите на радиолюбителския обхват 144 MHz? (А)
А. 144 -146 MHz;
Б. 144 -145 MHz;
В. 144 -146 kHz;
Г. 144 -148 MHz.
29. Ако излъчвате на честота 145,450 MHz, в кой радиолюбителски обхват се намирате? (A)
А. 2-метровия;
Б. 6-метровия;
В. 10-метровия;
Г. 15-метровия.
30. Ако друг радиолюбител, притежаващ опознавателен знак работи с Вашата лична любителска радиостанция, кой е отговорен за спазване на процедурата на радиовръзките? (В)
А. Вие;
Б. Другият радиолюбител;
В. И двамата;
Г. Другият радиолюбител има право да работи само от клубна, но не и от лична радиостанция.
31. Ако сте радиолюбител, притежаващ опознавателен знак и работите от чужда любителска радиостанция, кой е отговорен за спазване на процедурата на радиовръзките? (В)
А. Собственикът на радиостанцията;
Б. Вие;
В. И двамата;
Г. Отговорникът на радиоклуба, защото при посочените условия радиовръзки са възможни само от клубна радиостанция.
32. Какви задължения имате като собственик на лична любителска радиостанция, за да позволите на друг радиолюбител да я използва? (Б)
А. Да изискате радиолюбителят да представи разрешителното си за радиолюбителска правоспособност;
Б. Да изискате радиолюбителят да представи документ с определения му опознавателен знак;
В. Да изискате радиолюбителят да представи разрешение от Комисията за регулиране на съобщенията;
Г. Нямате право да предоставяте радиостанцията си за използване от друг радиолюбител.
33. Ако позволите на друг радиолюбител с по-висок от Вашия радиолюбителски клас да работи от Вашата радиостанция, какви права има той? (Б)
А. Само правата, произтичащи от Вашия радиолюбителски клас;
Б. Всички права, които позволява неговият радиолюбителски клас;
В. Клас на излъчване и максимална мощност, позволени за неговия радиолюбителски клас, но само в честотни обхвати, позволени за Вашия радиолюбителски клас;
Г. Честотни обхвати, позволени за неговия радиолюбителски клас, но само в клас на излъчване и максимална мощност, позволени за Вашия радиолюбителски клас.
34. При какви условия членове на Вашето семейство могат да ползват Вашата лична любителска радиостанция? (Б)
А. След като получат от Вас писмено съгласие;
Б. След като придобият разрешително за радиолюбителска правоспособност и им се предостави за ползване опознавателен знак;
В. Само във Ваше присъствие;
Г. След като получат личен слушателски знак.
35. Кое от следните НЕ е позволено да се дискутира в любителска радиовръзка? (A)
А. Бизнес въпроси с материална изгода;
Б. Предстояща лятна почивка;
В. Личен адрес и телефон;
Г. Поведение при бедствия и аварии.
36. Колко често радиолюбителят трябва да предава опознавателния си знак по време на радиовръзка? (B)
А. При започване на радиовръзката и след това на всеки десет минути? Б. При всяка реплика;
В. При започване и завършване на радиовръзката;
Г. Веднъж на всяка радиовръзка.
37. Какво предавате като идентификация на любителската радиостанция? (В)
А. Краткото си име, с което сте известен сред радиолюбителите;
Б. Фамилното си име и опознавателния знак;
В. Опознавателния знак;
Г. Името си и фамилията.
38. Каква идентификация е необходима (ако въобще е необходима), когато двама радиолюбители започват радиовръзка? (B)
А. Не е необходима идентификация;
Б. Единият радиолюбител трябва да предаде опознавателния знак на кореспондента, другият да предаде своя опознавателен знак;
В. Всеки от радиолюбителите трябва да предаде опознавателния знак на кореспондента и своя опознавателен знак;
Г. Идентификация е необходима само при радиовръзка с чуждестранен радиолюбител.
39. При какво условие имате право да проведете радиовръзка с чуждестранен радиолюбител? (Г)
А. Само ако използвате английски език;
Б. Само ако в разрешителното Ви за радиолюбителска правоспособност е указано това;
В. Само с радиолюбители от държави, с които България има подписана спогодба;
Г. Няма ограничения.
40. Кога на радиолюбители е позволено да излъчват радиоразпръсквателни програми от любителската радиостанция? (A)
А. Никога;
Б. Само при извънредни обстоятелства, бедствия и аварии;
В. Само с разрешението на Комисията за регулиране на съобщенията;
Г. Ако ползва мощност до 50 mW и програмата се чува само в радиус до 500 m.
41. Кога на радиолюбители е позволено да излъчват музика от любителската радиостанция? (B)
А. Няма забрана да се излъчва музика от любителската радиостанция;
Б. Само ако се налага да се заглуши нелегитимно излъчваща радиостанция;
В. Никога;
Г. Само ако ползва мощност до 50 mW и радиовръзката не е през любителски ретранслатор.
42. Кога радиолюбителите могат да излъчват шифровани съобщения? (Б)
А. Само по време на радиолюбителско състезание;
Б. Никога;
В. Само при радиовръзка с нелюбителска радиостанция;
Г. Когато радиовръзката е през любителски ретранслатор и се налага текстът на съобщението да не се разбере от останалите радиолюбители.
43. Кога имате право умишлено да смущавате работата на друга любителска радиостанция? (Б)
А. Само ако установите, че съответният радиолюбител не предава опознавателния си знак;
Б. Никога;
В. Само ако станцията започне да предава на използваната от Вас честота;
Г. Само когато и другата станция умишлено смущава Вашето излъчване.
44. Кога имате право да излъчвате със съкратен опознавателен знак? (A)
А. Никога;
Б. Само по време на състезание;
В. Когато работите с български радиолюбители;
Г. Когато работите с много добре познат радиолюбител.
45. Кога е допустимо да използвате недействителен опознавателен знак? (А)
А. Никога;
Б. Когато искате да запазите в тайна съдържанието на излъчения текст;
В. Когато искате да си направите безобидна шега с много добре познат радиолюбител;
Г. Само при извънредни обстоятелства, бедствия и аварии.
46. Когато радиолюбител предаде в обичайна обстановка сигнала (думата) MAYDAY, как се класифицира неговото действие? (В)
А. Традиционен радиолюбителски поздрав по случай Първи май;
Б. Сигнал за извънредни обстоятелства;
В. Предаване на фалшив сигнал за бедствие;
Г. Нищо специално. MAYDAY няма значението на сигнал за бедствие.
47. Ако отговорите на някой радиолюбител без да предадете своя опознавателен знак, какво действие сте извършили? (Г)
А. Пробно излъчване за проверка на апаратурата;
Б. Пакетна (packet) радиовръзка;
В. Излъчване за проверка дали сигналът достига кореспондента;
Г. Забранено е по условията на Техническите изисквания прикриване на собствения опознавателен знак.
48. Коя от следните дейности е забранена? (В)
А. Предаване на факти и сведения, които представляват радиолюбителска тайна;
Б. Излъчване на сигнали за бедствие;
В. Предаване на текст с неприлично и обидно съдържание;
Г. Всичките три.
49. Коя от следните дейности е забранена? (Б)
А. Използването едновременно на два радиопредавателя на два радиолюбителски обхвата;
Б. Ограничаване на използването на радиолюбителски ретранслатор;
В. Предаване от любителска радиостанция на бюлетин с радиолюбителски новини;
Г. Всичките три.
50. С какви нелюбителски радиостанции радиолюбителите имат право да установяват нормална радиовръзка? (Г)
А. С всякакви, но само в границите на радиолюбителските обхвати;
Б. Само със служби извън системата на Министерството на отбраната и Министерството на вътрешните работи;
В. С всякакви, но само на вторична основа без да създават смущения на службите на първична основа;
Г. Нямат право.
51. Кой от следните е български радиолюбителски опознавателен знак? (Б)
А. LZAW;
Б. LZ6AW;
В. LZA6W;
Г. LZ-6-AW.
52. Кои числа нормално се използват за формиране на опознавателните знаци на българските любителски радиостанции и ретранслатори? (В)
А. От 1 до 100;
Б. От 1 до 1000;
В. От 0 до 9;
Г. От 1 до 9.
53. Ако LZ1AA работи от радиостанцията на LZ1BB, какъв опознавателен знак трябва да използва? (Г)
А. LZ1AA;
Б. LZ1BB;
В. LZ1AA / LZ1BB;
Г. LZ1BB / LZ1AA.
54. Ако LZ1AA с постоянен адрес в София работи с личната си радиостанция от вилата си в Несебър, какъв опознавателен знак трябва използва? (В)
А. LZ1AA;
Б. LZ1AA / M;
В. LZ1AA / 1;
Г. LZ1AA / MM.
55. Ако радиолюбител клас 2 чуе в обхвата 144 -146 MHz радиостанция с опознавателен знак LZ75НАМ, какво поведение трябва да има към нея? (А)
А. Станцията е любителска, има право да работи на този обхват и радиолюбителят може да я повика за радиовръзка;
Б. Станцията е на въздушна подвижна служба, има право да работи на този обхват, но не и с любителски станции, така че радиолюбителят не трябва да я повиква;
В. Станцията е на въздушна подвижна служба, няма право да работи на този обхват, така че радиолюбителят може да установи радиовръзка с нея и да я помоли да напусне обхвата;
Г. Станцията е любителска, но от опознавателния й знак следва, че с нея могат да установяват радиовръзки само радиолюбители клас 1.
56. Какъв опознавателен знак е LZ0AAA? (Б)
А. Личен слушателски знак;
Б. На любителски радиофар;
В. На DX експедиция;
Г. На клубна радиостанция.
57. Кой от следните е личен слушателски знак? (Г)
А. LZ1A317;
Б. LZ317A;
В. LZ317;
Г. LZ1-317.
58. Какъв опознавателен знак е LZ/DL6AA? (Б)
А. На български радиолюбител, излъчващ от друга държава;
Б. На чуждестранен радиолюбител, излъчващ от България;
В. На български радиолюбител, търсещ връзка с друга държава;
Г. На чуждестранен радиолюбител, търсещ връзка с България.
59. Какъв опознавателен знак е LZ1AW/M? (Б)
А. На радиолюбител, който работи от морски плавателен съд;
Б. На радиолюбител, който работи от сухопътно превозно средство;
В. На радиолюбител, който работи с портативна радиостанция;
Г. Такъв опознавателен знак е недействителен и използването му е неправомерно.
60. Кога радиолюбителят трябва да предаде след опознавателния си знак под дробна черта буквата ”П” или думата ”портативна”? (В)
А. Когато използва фабрично произведена радиостанция;
Б. Когато използва лично конструирана радиостанция;
В. Когато използва носима радиостанция;
Г. Когато използва маломощна радиостанция.
61. Каква е допустимата лента на модулиращите звукови честоти при любителска радиовръзка? (В)
А. 0 - 100 Hz;
Б. 0 - 2,7 kHz;
В. 0,3 - 3 kHz;
Г. 16 Hz - 20 kHz.
62. Каква е максимално допустимата широчина на честотната лента на излъчване на обхватите, позволени за работа с радиолюбители клас 2? (Б)
А. Няма ограничения;
Б. 6 kHz;
В. 2,7 kHz;
Г. 100 Hz.
63. Каква е максимално допустимата честотна девиация на обхватите, позволени за работа на радиолюбители клас 2? (Б)
А. Плюс-минус 3 kHz;
Б. Плюс-минус 5 kHz;
В. В зависимост от техническото предназначение на предавателя;
Г. Няма ограничения.
64. Каква е максимално допустимата мощност на страничните излъчвания на радиопредавателя на лична любителска радиостанция на радиолюбител клас 2? (А)
А. 10 микровата;
Б. 5 миливата;
В. 50 миливата;
Г. 0,5 вата.
65. Допустимо ли е антената на любителската радиостанция или свързващият я кабел да минават над въздушни силнотокови и телекомуникационни линии? (В)
А. Не;
Б. Да;
В. Не е допустимо единствено над телекомуникационни линии;
Г. Не е допустимо единствено над силнотокови линии.
66. Какво трябва да бъде минималното разстояние вътре в сградата между радиолюбителска антенна система (вкл. антенната линия) и съществуваща електронна съобщителна инсталация? (А)
А. Няма ограничения, ако линиите са екранирани и се гарантира работа без взаимно смущение;
Б. Минималното разстояние трябва да бъде 2 m;
В. Минималното разстояние трябва да бъде 5 m;
Г. Минималното разстояние е според използваната мощност и е описано в Техническите изисквания.
67. Кое от изброените свързвания на заземителните проводници е недопустимо? (В)
А. Свързване с електронно съобщителни инсталации;
Б. Свързване с високоволтова линия;
В. Всичките три;
Г. Свързване със съседна радиолюбителска антена.
